---
description: De laatste ronde van het KK weeral, maar het blijft spannend daar er nog een hele hoop inhaalpartijen te spelen zijn en de eindstand dus pas over enkele weken gekend zal zijn.'
tag: kk
kk_ronde: '11'
title: 'Geert neemt de leiding na verrassende laatste ronde'
author: Diederik
fotograaf: Diederik
stelling_fen: '2R5/3r1k1p/p2p1p2/1p5P/1n3B2/1P6/1r4P1/4R1K1 w - -'
stelling_titel: 'Wit speelt en geeft mat in enkele zetten'
stelling_wit: 'Bernard'
stelling_zwart: 'Walter'
stelling_uitleg: 'de stelling is niet exact juist, maar het matbeeld klopt wel'
stelling_oplossing: 'Lh6!'
layout: verslag
excerpt_separator: <!--more-->
draft: false
---
De laatste ronde van het KK weeral, maar het blijft spannend daar er nog een hele hoop inhaalpartijen te spelen zijn en de eindstand dus pas over enkele weken gekend zal zijn.<!--more-->

## Kjell - Geert 0-1

Zelf moest ik jammer genoeg opnieuw uitstellen tegen **_Eric_** wegens een tripje voor het werk waardoor ik pas rond 21u30 in de club aanwezig kon zijn. Net op tijd voor de eerste verrassing: **_Kjell_** verliest met wit tegen **_Geert_**. Kjell leek een gezonde plus uit de opening te hebben die uitdraaide op een schijnbaar dodelijke aanval tegen zwarts koning. Geert verdedigde echter secuur en na een incorrect stukoffer van wit mochten de stukken terug in de doos. Tijd voor wat Duvels, pintjes en gin tonics. Mede door de plus remise tegen Serge in de vorige ronde komt Geert hiermee alleen aan de leiding, een mooie eindsprint na een ietwat mindere start!

## Serge - Stijn 1-0

**_Serge_** tegen **_Stijn_** was misschien de enige "normale" uitslag van de avond. Stijn vocht voor wat hij waard was, maar de structurele zwakte van zijn ge√Øsoleerde d-pion deed hem uiteindelijk de das om. Hij bleef wel vechten en complicaties zoeken. Iets wat hem in de toekomst zeker nog punten zal opleveren. Serge kon hiermee na een lange reeks van remises nog eens een vol punt binnen halen en blijft in de running voor de eerste plaats.

![foto Serge en Stijn][foto 1]

## Peter - Bob 0.5-0.5

**_Peter_** kwam in een eindspel dat op het eerste zicht gelijk was tegen **_Bob_**, al was zijn toren iets actiever. In hevige tijdnood kon hij een blunder van Bob, die een pion verliest, niet afstraffen. Remise was dan ook de logische uitslag.

Het is niet de eerste keer dit jaar dat de increment van 15 seconden de boosdoener is. Er moet blijven genoteerd worden waardoor er niet genoeg tijd is om betere stellingen te converteren in winst, wat eigenlijk de bedoeling is van die increment. Misschien moet dit toch eens herbekeken worden volgend jaar of er geen ander tempo beter geschikt is.  

![foto Peter en Bob met op de achtergrond Yves en Filip][foto 2]

## Filip - Yves 0.5-0.5

**_Filip_** bereikte een mooie stelling tegen **_Yves_** maar kon het niet afmaken. Yves heeft secuur gespeeld en is vooral niet in hevige tijdnood gekomen, hetgeen hem begin dit jaar zo vaak de das heeft omgedaan. Deze verandering in speelstijl levert hem direct enkele goede resultaten op (zie ook de remise tegen Serge). Ook hier wordt uiteindelijk de vredespijp gerookt. In de eindstand haalt Filip de helft van de punten met enkele mooie resultaten en partijen, veelbelovend voor de volgende jaren!

![foto Yves][foto 3]

## Bernard - Walter 1-0

Dan de verassing van de avond: **_Bernard_** valt in zijn typische stijl aan tegen **_Walter_**, die het hoofd koel houdt, en kan afwikkelen naar wat waarschijnlijk een gewonnen partij is. Met Bernard heb je echter nooit gedaan, iets dat ikzelf en met mij vele anderen ook al heb mogen ondervinden. Walter liet toe dat Bernard met h4 en nadien h5 het enige vluchtveld van de zwarte koning afnam en na Lh6! is het plots ondekbaar mat (zie de stelling hieronder die zeker op de damevleugel helemaal verkeerd is, maar het matbeeld klopt wel). Een anti-climax voor Walter die hiermee (en ook door de remise tegen Eric in de vorige ronde) zijn eerste plaats aan Geert verliest.

![foto Bernard en Walter][foto 4]

Wanneer we naar de tussenstand kijken zien we dat er nog veel mogelijk is, een klein voorbeeldje hieronder dat best wel uniek zou zijn.

![hypothetische eindstand met 5 winnaars die eindigen met 7.5 uit 11][eindstand]

[foto 1]: {{ "/assets/images/1617/kk/r11_foto_serge.jpg" | absolute_url }}
[foto 2]: {{ "/assets/images/1617/kk/r11_foto_peter.jpg" | absolute_url }}
[foto 3]: {{ "/assets/images/1617/kk/r11_foto_yves.jpg" | absolute_url }}
[foto 4]: {{ "/assets/images/1617/kk/r11_foto_bernard.jpg" | absolute_url }}
[eindstand]: {{ "/assets/images/1617/kk/r11_uitslag_hypo.png" | absolute_url }}
