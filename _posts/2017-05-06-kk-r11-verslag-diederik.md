---
description: De laatste ronde van het KK weeral, maar het blijft spannend daar er nog een hele hoop inhaalpartijen te spelen zijn en de eindstand dus pas over enkele weken gekend zal zijn.'
tag: kk
kk_ronde: '11'
title: 'Geert neemt de leiding na knotsgekke ronde'
author: Diederik
fotograaf: Diederik
stelling_fen: '2R5/3r1k1p/p2p1p2/1p5P/1n3B2/1P6/1r4P1/4R1K1 w - -'
stelling_titel: 'Wit speelt en geeft mat in enkele'
stelling_wit: 'Bernard'
stelling_zwart: 'Walter'
stelling_uitleg: ' h5 heeft net het enige vluchtveld (g6) van de koning weggenomen'
stelling_oplossing: 'Lh6!'
layout: verslag
excerpt_separator: <!--more-->
---
De laatste ronde van het KK weeral, maar het blijft spannend daar er nog een hele hoop inhaalpartijen te spelen zijn en de eindstand dus pas over enkele weken gekend zal zijn.<!--more-->

![foto spelers][spelers]

De laatste ronde van het KK weeral, maar het blijft spannend daar er nog een hele hoop inhaalpartijen te spelen zijn en de eindstand dus pas over enkele weken gekend zal zijn. Zelf moest ik jammer genoeg opnieuw uitstellen tegen **_Eric_** wegens een tripje voor het werk waardoor ik pas rond 21u30 in de club aanwezig kon zijn. Net op tijd voor de eerste verassing: **_Kjell_** verliest met wit tegen **_Geert_**. **_Kjell_** leek een gezonde plus uit de opening te hebben die uitdraaide op een schijnbaar dodelijke aanval tegen zwarts koning, **_Geert_** verdedigt echter secuur en na een incorrect stukoffer van wit mogen de stukken terug in de doos. Tijd voor wat Duvels, pintjes en gin tonics. Mede door de plus remise tegen **_Serge_** in de vorige ronde komt **_Geert_** hiermee alleen aan de leiding, een mooie eindsprint na een ietwat mindere start! 

![stelling 1 fen: r1bqkb1r/ppp2Npp/2n5/3np3/2B5/8/PPPP1PPP/RNBQK2R b KQkq - 0 6][stelling 1]

Stelling na 6.Pxf7!? (fried liver attack)

**_Walter - Serge_** heb ik niet echt gevolgd. Dus vergeef mijn summiere samenvatting. Er was een klein "touch√©" incident zonder veel erg voor het verdere verloop van de partij. In een redelijk complex toreneindspel stelde Serge uiteindelijk remise voor. Volgens Walter had hij de beste kansen en stond hij misschien zelfs gewonnen, maar hij nam toch het zekere voor het onzekere en aanvaarde het remisevoorstel.

**_Stijn - Peter_** was eveneens een spannende partij die uiteindelijk in remise dreigde te verzanden. Een kleine onnauwkeurigheid van Stijn leverde onderstaande stelling op waar Peter de juiste "breekzet" vond.

![stelling 2 fen: 8/p1p5/2k1p3/2P1Pppp/2K4P/P4PP1/8/8 b - - 0 1][stelling 2]

Zwart speelt 1...f4! en ook al kan wit na 2.g4 hxg4 3.h5 eveneens promoveren, toch staat zwart volledig gewonnen. Peter haalde na secuur spel het volle punt binnen. Een goede les voor Stijn!

In de partij **_Diederik - Geert_** werd er door beide spelers nogal slordig gespeeld in de opening en het vroege middenspel. Dat resulteerde eerst in snel pionverlies van Diederik, maar na enkele mindere zetten van Geert in een stelling waar zwart moest vechten voor gelijkspel.

![stelling 3 fen: bn6/4kpp1/p1p1p2p/N7/P1pP4/4P3/2B1KPPP/8 w - - 0 1][stelling 3]

In bovenstaand stelling leverde het precieze Le4! (i.p.v. het "normale" Pxc4 =) een gezonde plus van 0.6 op, zwart zijn stukken worden volledig gedomineerd en bijna al zijn pionnen staan op de verkeerde kleur. Na de partij werd uitvoerig gediscussieerd of zwart hier nog remisekansen heeft. Na analyse met de machine is gebleken dat zowel wit als zwart, zoals te verwachten, het vervolg niet zuiver hebben gespeeld en remise dus zeker nog tot de mogelijkheden behoorde. In de praktijk echter denk ik dat spelers op ons bescheiden niveau dit eindspel met zwart niet kunnen houden wat van Le4! de matchwinnaar maakt. Diederik die positioneel begint te spelen, waar gaan we het schrijven?

De mooiste partij was misschien wel **_Eric - Filip_**. Eric is in een ver verleden nog omschreven als de meest talentvolle speler van onze club op Serge na, echter met grote hiaten in zijn spel (citaat Koen Heynen). Iedereen mag van deze uitspraak het zijne denken, het feit blijft dat Eric prachtige partijen kan spelen, wat hij hier bewijst tegen Filip.

![stelling 4 fen: r4rk1/pbp3pp/1pnpq3/5p2/2P5/2Q1PN2/PP2BPPP/3R1RK1 w - -][stelling 4]

c5! De dreiging Lc4 is ineens heel sterk en na het begrijpelijke maar zwakke Pe5? (Kh8 was beter) haalt Eric opnieuw uit met het knappe c6! (ook al geeft Stockfish nog andere mogelijkheden). Hierna domineert Eric de stelling volledig en heeft Filip eigenlijk geen schijn van kans meer. Het blijft dan ook een raadsel waarom onze voorzitter enkele zetten later (zie onderstaande stelling) remise voorstelde, een aanbod waar Filip niet lang moest over nadenken.

![stelling 5 fen: r1b2rk1/p1p3pp/1pP5/4pp2/2B5/4P3/PP3PPP/3R1RK1 w - -][stelling 5]

Lc4+ met remise voorstel.

In het klassement blijft Walter aan de leiding, gevolgd door Serge, Diederik en Kjell. Maar er moeten nog vele onderlinge duels gespeeld worden, alles blijft dus mogelijk in ons sterkste en spannendste kampioenschap in jaren.

Wordt vervolgd....

[spelers]: {{ "/images/kk1617/r6_diederik_spelers.jpg" | absolute_url }}
[stelling 1]: {{ "/images/kk1617/r6_diederik_stelling_1.png" | absolute_url }}
[stelling 2]: {{ "/images/kk1617/r6_diederik_stelling_2.png" | absolute_url }}
[stelling 3]: {{ "/images/kk1617/r6_diederik_stelling_3.png" | absolute_url }}
[stelling 4]: {{ "/images/kk1617/r6_diederik_stelling_4.png" | absolute_url }}
[stelling 5]: {{ "/images/kk1617/r6_diederik_stelling_5.png" | absolute_url }}
