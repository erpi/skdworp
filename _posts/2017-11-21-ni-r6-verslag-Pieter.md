---
_id: 327dc110-ceee-11e7-8797-9905a2f1d3f0
description: ''
tag: ni
ni_d1_thuisploeg: Dworp 1
ni_d1_uitploeg: Desperado
ni_ronde: '6'
kk_ronde: ''
title: Test \r\n karakters "verslag" Chromium / linux
author: Pieter
fotograaf: ''
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
date: 1511290810
layout: verslag
excerpt_separator: <!--more-->
draft: true
---
## Eerste ploeg

Onze beide ploegen namen het zondag op tegen het illustere CREB uit Brussel.

**_Mo_** op bord zes met zwart kwam in het vroege middenspel verloren te staan. Zijn tegenstander (+1910 elo) dacht blijkbaar dat hij zich alles kon permitteren en lette onvoldoende op bij een pionnenstorm van onze man op de koningsvleugel en kwam zelfs nog in zetdwang (zie diagram hieronder) waardoor onze speler warempel nog won. Hulde!<!--more-->

**_Serge_** won een kwaliteit maar met compensatie voor de tegenstander. Hij gaf ze dan maar terug tegen een pion. Toen die echter later verloren ging, was de vrede snel getekend. Een wat teleurstellend resultaat.

**_Kjell_** met zwart speelde tegen een beloftevolle jeugdspeler (14 jaar!) en met +2050 elo. Na een evenwichtige partij werd ook hier tot remise besloten, goed resultaat!

**_Walter_** maakte wellicht een van de grootste blunders in zijn carri√®re en sloeg met een loper een pion, die door een pion van de tegenstander werd teruggeslagen. Helaas was er hierna geen enkele pointe te bekennen en na enkele onbelangrijke zetten moest hij opgeven.

**_Frank_** verloor door een combinatie een pion en stond met de rug tegen de muur. Toch had hij volgens Serge tot laat in de partij nog goede practische kansen op remise op basis van een sterke vrijpion op de damevleugel. Helaas liep hij in een matnet.

**_Diederik_** deed er vervolgens alles aan om een Stonewall opstelling van zwart nog te kraken. Hij kwam nog heel ver en bereikte een paardeindspel met 2 extra pionnen op de a en h-lijn tegen een gecentraliseerde koning. Er zat, zoals de computer bewees (2 opeenvolgende moeilijke paardzetten!) een studieachtige winst in, voor stervelingen moeilijk te zien. Spijtig na een goede partij tegen een sterke tegenstander (+2000)

Resultaat: 2.5-3.5 verloren.

## Tweede ploeg

**_Yves_** op 4 blunderde in de opening, kwam een pion achter met nog meer positioneel nadeel. Hij won de pion terug en later warempel nog de kwaliteit. In tijdnood maakte hij de karwei mooi af. Goed gedaan!

**_Peter_** op bord 2 stond lange tijd gelijkwaardig (tegen +1700) verloor toen een pion en kort daarna een stuk. Jammer en hij was nadien erg boos op zichzelf.

**_Filip_** met wit op drie tegen de jonge Ruben Micciche (wordt binnen 10 dagen 10 jaar, +1530 elo) kwam behoorlijk te staan, maar verloor later in de partij een kwaliteit en gaf verrassend onmiddellijk op. Er stond echt nog wel genoeg materiaal op het bord om verder te spelen. Door op te geven heeft nog nooit iemand gewonnen, Filip!

**_Camiel_** speelde tegen de geroutineerde Jean-Marie Ooghe en verloor in het late middenspel een pion, met uiteindelijk elk nog een toren. Op basis van een gecentraliseerde koning hield hij uiteindelijk nog comfortabel remise. 

Resultaat: 1,5-2.5 verloren.

## Naspel

Op 3 december (vijfde ronde) komen er moeilijke verplaatsingen naar Opwijk en Nijvel. De tweede ploeg moet nu absoluut winnen van Nijvel, dat bye was in deze ronde en al eerder won van CREB.
