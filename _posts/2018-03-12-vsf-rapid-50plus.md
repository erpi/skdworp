---
tag: varia
title: Krasse knarren laten het afweten, Roofthoofd wint op 1 been
auteur: Geert
description: "Dag op dag een jaar na het eerste tornooi had op 4 maart jongstleden het tweede officiële rapidkampioenschap voor 50-plussers van de Vlaamse Schaakfederatie plaats. Net zoals vorige keer was de organisatie ook dit jaar in handen van SK Het Witte Paard uit Kapelle-op-den-Bos."
date: '2018-03-12T20:30:00.000Z'
layout: verslag
draft: false
---
Dag op dag een jaar na het [eerste tornooi][1] had op 4 maart jongstleden het tweede officiële rapidkampioenschap voor 50-plussers van de Vlaamse Schaakfederatie plaats. Net zoals vorige keer was de organisatie ook dit jaar in handen van SK Het Witte Paard uit Kapelle-op-den-Bos –lees: in handen van Hugo Van Steenwinckel. In tegenstelling tot de eerste editie was de opkomst deze keer, zowel kwantitatief als kwalitatief maar een mager beestje. Geen Goormachtigh, geen Sadkowski of Marcel Van Herck. Slechts één 2200-plusser tekende aanwezig, met name Marcel Roofthoofd (Elo 2238). Gespeeld werd er in twee reeksen.<!--more-->

In reeks 1 was er, mede door de onorthodoxe paringen, van spanning geen moment sprake. Als tweede Elo speelde ik namelijk meteen tegen Roofthoofd. Hoewel de stelling gunstig evolueerde en ik zelfs een pion voor kwam te staan, ging ik in tijdnood finaal de boot in. Daarmee was alles gezegd. Camiel slaagde er nog in 'de Marcel' een mooie plusremise (met een pion meer) te ontfutselen maar zijn tornooi-overwinning kwam nooit in gevaar. Als tweede in de eindstand zag ik in tal van partijen zwarte sneeuw. Meer dan eens werd een totaal verloren stelling op miraculeuze wijze in een vol punt omgebogen. Camiel speelde veel degelijker en werd derde. Ook Bob Huysman speelde zeer solide, zoals uit de uitslag blijkt.

**Besluit.** Zo geestig als in 2017 was deze 2de editie van het 'oude zakken' tornooi niet. Maar ik won wel 50 euro waarmee mijn onkosten (10 euro inschrijvingsgeld) gedekt waren. Idem voor Camiel die 30 euro op zijn bankrekening kon bijschrijven. En aangezien geld de zenuw van de oorlog is...

Naast de eindstand in reeks 1 geven we voor de volledigheid ook de eindstand in reeks 2.

**50+ VSF reeks 1**

  1.    Roofthoofd Marcel     (2238)   6.5
  2.    Verrijken Geert       (1954)   6.0
  3.    Vennekens Camiel      (1782)   5.5
  4.    Flamee Dirk           (1647)   3.0
  5.    Lavet Theo            (1645)   2.5
  6.    Huysman Robert        (1445)   2.0
  7.    Debelie Geert         (1636)   1.5
  8.    Van Steenwinckel Hugo (1556)   1.0

**50+ VSF Reeks 2**

  1.    Van Den Broeck Johan    (0)   6.0
  2.    Roose Bernard        (1449)   5.0
  3.    De Grauwe Daniel     (1336)   4.0
  4.    Buelens Roger        (1420)   3.0
  5.    Borbas Gabor         (1329)   1.5
  6.    Verschueren Dirk     (1235)   1.0
  7.    Depraet Patrick      (1442)   0.5


[1]: {{ "2017/03/13/vsf-rapid-50plus/" | absolute_url }}
