_id: cfa15c20-e292-11e6-96e4-b7df93ebae0a
soort: ni
ni_thuisploeg: dworp 1
ni_uitploeg: kgsrl 93
ni_ronde: '93'
title: we are the borg
author: pieter
verslag: "### Voorspel\r\n\r\nSoignies, laatste in de stand met nul punten, kreeg in de drie voorgaande ronden telkens een 5-1-pandoering. Zelf moeten we natuurlijk ook niet te hoog van de toren blazen met amper één op zes. En dus was winnen cruciaal. Elo-gewijs waren we trouwens ook favoriet. Helaas, kost wat kost moeten scoren, zet ook extra druk natuurlijk.<!--more-->\r\n\r\n### De ontmoeting\r\n\r\nOp bord 1 was het pleit snel beslecht. **_Serge_** stond met zwart van meet af aan goed na een blunder (dixit Serge) van zijn tegenstander. Hij had alle open lijnen, zowel voor torens als lopers en met een korte versus een lange rokade ging de aanval op de witte koning erg hard. Erop en erover. Serge kwam, zag en overwon. 0-1 voor de ‘goei’.\r\n\r\nOp het tweede punt was het langer wachten. Het kwam er, met de nodige mazzel op bord 4. Met wit kwam **_Geert V._** zwaar onder Koningsindische druk. Gelukkig wel met enige materiële compensatie. Na het nodige gerommel op het midden van het bord won zwart uiteindelijk alle materiaal terug. Toen niemand –en zeker de zwartspeler niet - het nog verwachtte, zorgde een frisse slotcombinatie toch nog voor een onverhoopt punt. 0-2 alweer voor de ‘goei’.\r\n\r\nNog anderhalf punt uit vier matchen. Dat zou moeten lukken. En toch. **_Filip_** op bord 5 was met wit in een solide partij alvast goed voor een halfje. In een damepion-opening  genoot hij met volle teugen van een sterk paard. Keerzijde was wel dat de tegenstander dat compenseerde met… een sterk paard. De partij kabbelde rustig verder zonder dat één van beide spelers veel uitgesproken kansen kreeg. Kortom, een meer dan verdiend halfje. 0,5-2,5 voor nog maar eens de ‘goei’."
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
date: '2017-01-25T00:11:26.185Z'
layout: verslag
excerpt_separator: <!--more-->
