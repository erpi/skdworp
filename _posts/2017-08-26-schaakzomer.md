---
_id: 57a74bd0-8837-11e7-8858-57dcd9b266c8
description: Naar goede gewoonte waren er deze zomer tal van onze leden actief op verschillende grote en kleinere tornooien.
tag: varia
title: Schaakzomer 2017
author: Diederik
stelling_fen: 8/2k5/8/PP6/K5R1/8/6pr/8 b - -
stelling_titel: Combinatie in blitz
stelling_wit: Diederik Lot
stelling_zwart: Godry Clement
stelling_uitleg: >-
  In een totaal gewonnen eindspel kan het toch nog mis gaan. Wit speelde een
  blunder met b5?
stelling_oplossing: >-
  Th4! en de pion promoveert na het slagen van de toren. Wel nog remise wegens de
  sterkte van de 2 pionnen
date: '2017-08-26T19:14:53.719Z'
layout: verslag
noindex: true
sitemap: false
image:
excerpt_separator: <!--more-->
---
Naar goede gewoonte waren er deze zomer tal van onze leden actief op verschillende grote en kleinere tornooien, tijd voor een kort verslagje dus.<!--more-->

We beginnen met het lentetornooi bij uitstek, nl. het ajuinentornooi in Aalst. Dat wordt gespeeld op 9 woensdagen van april tot juni. Dit jaar was een jubileumeditie met extra prijzengeld. Het was dan ook vrij sterk bezet met o.a. Dgebuadze, Roos en Goormachtigh. In de laatste ronde had Roos genoeg aan remise tegen Goormachtigh om samen met Dgebuadze het tornooi te winnen, maar hij verloor in de vroege uurtjes in een betere stelling en zo werd Dgebuadze alsnog alleen winnaar.

In de marge van de topspelers speelde Walter de pannen van het dak. Hier en daar met wat geluk misschien, o.a. met de paringen, speelde Walter zijn typisch compromisloos vechtschaak en eindigde hij op een knappe 6de plaats met 6.5/9.

Traditiegetrouw is er ook een blitztornooitje na het tornooi waar zowel Walter als ikzelf aan deelnamen. Het tempo is 10 minuten en met de nodige portie geluk wist ik dit tornooitje op mijn naam te schrijven met 6.5/7.

Het volgende tornooi waar opnieuw Walter actief was, is het open van Charleroi. De eerste editie van dit tornooi is nog gewonnen door Serge, maar ondertussen is dit tornooi uitgegroeid tot bijna het grootste open tornooi van BelgiÃ« (zie ook het verslag op [de website van Chessbase](http://en.chessbase.com/post/personalities-at-the-charleroi-open-2017)). Het toffe aan dit tornooi met meer dan 200 spelers is dat het opgesplitst is in drie volledig gescheiden reeksen. Walter speelde in de B-reeks (-2000) en haalde opnieuw een zeer mooie score van 7/9, goed voor een gedeelde 2de plaats! Een zeer goede score, zeker als je weet dat hij tegen verscheidene opkomende jeugdtalenten heeft gespeeld.

![close-up in zwart/wit van Walter tijdens het tornooi van Charleroi][Walter]

In Charleroi was er ook een snelschaaktornooi waar ik aan deelnam. Het tempo was deze keer 3 + 2, wat me normaal helemaal niet ligt maar ik speelde toch een verdienstelijk tornooi met o.a. remises tegen 2 Fide meesters (Roel Hamblok en de Franse James Eden) en een eindscore van 6.5/11. Ik vraag me af of we dit tempo in de toekomst meer gaan zien? Op topniveau is dit zeker het geval en misschien moeten we dit ook eens overwegen voor onze blitz avonden?

Als laatste tornooi deze zomer was er het open van Geraardsbergen met opnieuw een blitz tornooi in de marge. Aan het hoofdtornooi doen traditiegetrouw Eddy, Frank, Bob en Serge mee terwijl de blitz al jaren het domein is van Eric, Bernard, Serge en mezelf. Bernard kon er jammer genoeg niet bij zijn dit jaar en we vergeten de blitz liefst heel snel wegens de vrij povere scores (5.5/9 voor Serge en 4/9 voor Eric en mezelf), behalve dan dat het gezellig was en we wat reclame hebben kunnen maken voor de Memorial Debast. In het open tornooi waren vooral Frank en Serge op dreef. Serge speelde ei zo na de perfecte Manhattan Dodge maar slaagde er niet in zijn laatste ronde te winnen en liet zo de 2de plaats verloren gaan. Frank speelde van in het begin een sterk tornooi met mooie resultaten tegen +2000 spelers. Hij haalde in de laatste ronde remise tegen Schalckx (FM) en klokte, net als Serge, af op 6 punten. De laatste partijen van beide spelers waren trouwens [live te volgen online](http://madcuzbad.com/live/) (je hebt wel flash nodig om de partijen te kunnen zien en naspelen).

[Walter]: {{ "/assets/images/1617/walter_charleroi.jpg" | absolute_url }}
