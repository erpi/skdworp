---
_id: b6d09090-9727-11e7-95a2-43a227ec48a6
tag: varia
ni_thuisploeg: ''
ni_uitploeg: ''
ni_ronde: ''
kk_ronde: ''
title: Gemoedelijk & gezellig simultaanschaken in De Greunenond
author: Geert
fotograaf: Julien Steens
verslag: "Afgelopen zaterdag 9 september hadden **Diederik** en ik de eer om voor het eerst voet aan grond te zetten in ons nieuwe interclublokaal De Greunenond. Het caf√© en de Dworpse schaakkring organiseerden hier een simultaan waaraan elf  lokale Ruisbroekse schaakkrakken deelnamen.\r\n<!--more-->\r\nVoor mij was het een dubbele primeur. Mijn eerste schuchtere pasjes in De Greunenond en voor het eerst in mijn nog jonge leven (sic) een simultaan gegeven. Dat laatste zorgde vooraf voor enige zenuwachtigheid. Al bij al werd het een dubbele meevaller.\r\n\r\n## Toplocatie\r\n\r\nEerst even rondkijken in dit  lokaal waar we dit jaar onze interclub-ontmoetingen gaan afwerken. Een rustige locatie, geen storende (achtergrond)muziek maar zalige stilte. En houten tafels die zich uitstekend lenen om er schaakborden op te plaatsen. Plus ruimte zat om zelfs in opperste concentratie de benen te strekken. \r\n\r\nAnders gezegd: alle voorwaarden zijn vervuld voor het eerste en het tweede team van Dworp om hier  tijdens de interclub-ontmoetingen topprestaties te leveren. Dat zou moeten uitmonden in een zorgeloos seizoen voor de eerste ploeg in derde afdeling en in een titel in vijfde voor het tweede team. Mik hoog, de pijl zal wel zakken tijdens het vliegen zeker. Maar alvast tijdens de thuismatchen in De Greunenond moeten we de steile ambitie kunnen waarmaken. En een niet onbelangrijk detail voor de liefhebbers: de prijs van de drank is hier laag.\r\n\r\n## Propagandaschaak\r\n\r\nOver naar de orde van de (zater)dag, namelijk de simultaan van Diederik en ik tegen elf lokale spelers. Het niveau varieerde, van (Brusselse) competitieschakers tot spelers die al jaren geen stuk meer hadden  aangeraakt tot en met absolute beginners.\r\nIn een eerste sessie speelde Diederik tegen vijf Ruisbroekenaren en ik tegen zes. De tegenstanders verdedigden zich kranig en hielden lang stand. Uiteindelijk moesten we twee remises toestaan. In de tweede ronde haalde Diederik 6 op 6 (!), ik 3,5/5. Al bij al een eervol resultaat. \r\n\r\nNa afloop waren de mannen van de Greunenond tevreden en wij ook. Dit bleek een unieke gelegenheid om de Dworpse schaakkring en het schaken te promoten. Goed voor onze naambekendheid en bovendien kregen enkele spelers de smaak te pakken. In die mate zelfs dat we ze weldra ook in Start 65 zullen zien opdagen. Keep up the good work! Dit is voor herhaling vatbaar.  \r\n\r\nVoor wie er geen genoeg van krijgt. De internetkrant van Sint-Pieters-Leeuw postte de dag zelf nog een verslagje: https://sint-pieters-leeuw.eu/2017/09/09/simultaanschaak-in-de-greunenond/"
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
date: '2017-09-11T19:30:48.880Z'
layout: verslag
excerpt_separator: <!--more-->
draft: true
---

