---
title: 'The next generation'
tag: varia
date: 2019-03-03 20:00:00 +0100
auteur: Diederik
description: "Gisteren traden we aan op het debutantentornooi van Chesspirant te Lokeren met maar liefst 10 spelers: Nathan, Lexie, Charlotte, Helena, Jannes, Matthias, Sander, Niels, Mats en ikzelf."
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
image:
  path: 'assets/images/1819/groep_landegem.jpg'
draft: false
---
Gisteren traden we aan op het debutantentornooi van Chesspirant te Lokeren met maar liefst 10 spelers: Nathan, Lexie, Charlotte, Helena, Jannes, Matthias, Sander, Niels, Mats en ikzelf. Als begeleiders tekenden Christophe, een iets minder bekend lid van onze club, en mijn zus Hedwig present.<!--more-->

Voor Nathan, Lexie, Charlotte en Helena was het hun eerste schaaktornooi na enkele maanden les bij me thuis. Het belangrijkste was dus een eerste positieve ervaring. Vooral dankzij de toporganisatie van Chesspirant lukte dit perfect. Elke deelnemer kreeg een medaille en een zak met lekkers en goodies.

![Groepsfoto][foto 1]

_Van boven naar onder en links naar rechts: Niels, Matthias, Lexie, Charlotte, Nathan, Helena en Sander (Jannes en Mats waren toen nog aan het spelen)_

Net zoals bij [vorige deelname][1] werden alle spelers ingedeeld volgens stap 1, 2 of 3. Na vier ronden Zwitsers werd er dan een finale gespeeld van twee of drie ronden. Er was ook een open reeks waar Mats en ik aan meededen.

## Stap  1

Het moet gezegd, onze eerste stappers deden het heel goed. Charlotte won meteen haar eerste partij en er waren twee onderlinge duels (Lexie-Nathan en Lexie-Helena). Uiteindelijk scoorde iedereen minstens 1 punt. Maar vooral: iedereen was nadien super enthousiast! Binnenkort hebben we er dus waarschijnlijk vier nieuwe leden bij!

![Foto Lexie en Helena][foto 2]

_Lexie en Helena in onderlinge strijd voor de tweede plaats in hun reeks_

## Stap 2

Jannes droomde net als vorige keer van een 4 op 4 raketstart. Ditmaal lukte het niet. Niet getreurd, want hij nam wel een raketfinish en won zijn finalereeks met 2.5/3. Opnieuw een zeer mooi resultaat!

## Stap 3

In stap 3 speelden Niels, Sander en Matthias zeer aardig. Sander won zijn finalereeks. Voor Niels en Matthias was het iets moeilijker aangezien ze een reeks hoger speelden.

## Open reeks

Mats startte zeer sterk met 3 uit 4 in de open reeks en eindigde uiteindelijk verdienstelijk met 3 op 6 (zijn laatste ronde kon hij niet spelen). Zelf begon ik met een Zwitsers gambiet, remise tegen een sterke jeugdspeler, maar eindigde toch nog ok√© met 5/7.

_[alle uitslagen en foto's vind je [hier][2]]_

[foto 1]: {{ "assets/images/1819/groep_landegem.jpg" | absolute_url }}
[foto 2]: {{ "assets/images/1819/lexie_helena_landegem.jpg" | absolute_url }}

[1]: {{ "2019/01/14/debutantentornooi-landegem" | absolute_url }}
[2]: https://www.lsv-chesspirant.be/blog/podia-debutanten-en-rapidtornooi
