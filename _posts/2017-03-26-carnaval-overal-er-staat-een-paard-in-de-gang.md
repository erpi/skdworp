---
redirect_from: /2017/03/26/ni-r10-verslag-geert/
tag: ni
ni_d1_thuisploeg: Dworp 1
ni_d1_uitploeg: Brussels 1
ni_ronde: '10'
title: 'Carnaval overal, er staat een paard in de gang'
auteur: Geert
fotograaf: Diederik
description: "Mits winst in deze ronde had de tegenstander van vandaag nog een waterkansje op behoud. Van onze kant konden wij er, bevrijd van alle degradatiedemonen, vrijuit tegenaan gaan. De juiste ingrediënten dus voor een ontspannen pot zondagnamiddagschaak."
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
date: '2017-03-26T20:54:22.296Z'
draft: false
---
## Vooraf

Mits winst in deze ronde had de tegenstander van vandaag nog een waterkansje op behoud. Van onze kant konden wij er, bevrijd van alle degradatiedemonen, vrijuit tegenaan gaan. De juiste ingrediënten dus voor een ontspannen pot zondagnamiddagschaak. Op papier hadden we ook de beste kansen: uit negen ronden had Brussels nog maar één miezerig gelijkspel weten te puren.<!--more-->

## De ontmoeting

![foto 6 spelers op een rij][foto 1]

Carnaval in Halle en dat hebben we geweten. Vooral de hoofdstedelingen dan. De Brusselaar op bord 1 was liefst 45 minuten te laat. **_Serge_** met wit was wel zo sportief om de klok niet in gang te zetten. Hij haalde bovendien als eerste het volle pond binnen tegen 'de puntenleverancier van Brussels' (dixit **_Eric_**). Gezien de Elo-verhoudingen niet echt verrassend; in de praktijk verdedigde de zwartspeler zich wel naar best vermogen. Hij stond goed tot de blunder erop volgde. Het eerste punt voor de goei is binnen.

Dan volgde **_Frank_** op bord 5. Jammer genoeg kon hij geen vervolg breien aan de successen uit de twee vorige ronden. Hoewel Frank met wit speelde, was het kalf al na een tiental zetten verdronken. De jonge - vrouwelijke! - zwartspeelster van Brussels bewees dat ook het zogenaamde zwakke geslacht een aardig stukje kan schaken. Ze speelde vlekkeloos en meteen was de stand terug in evenwicht. 1-1.

![foto frank met zijn tegenspeelster mabille][foto 2]

Een koude douche, en erger is altijd nog mogelijk. **_Kjell_** met zwart op bord 2 kon om 14u10 aan de slag na een verkwikkend weekje skivakantie. De stelling was vrijwel gelijk maar helaas, driewerf helaas... bij Kjell ging even het licht uit. 'Oilsjt Es Van Ons' maar duidelijk niet met Halle carnaval... De Brusselaars klampen zich vast aan de laatste strohalm richting behoud. We staan 1-2 in het krijt.

![foto kjell][foto 3]

Zondag 26 maart zal echter de schaakgeschiedenis ingaan als Geerten-dag. Op bord 4 komt **_Geert V._** met zwart positioneel goed uit de opening om vervolgens de tactische draad en een pion kwijt te spelen. In wederzijdse tijdnood met elk 2 torens en een dame draait de witspeler echter helemaal dol. Finaal gaat hij door zijn vlag in een wellicht verloren stelling. Opnieuw gelijk. 2-2.

![foto geert v. met ook nog de spelers naast hem op borden één, twee en drie][foto 4]

Na een mooie reeks gelijke spelen gaat **_Geert M._** met wit op bord 3 ondertussen driftig op zoek naar het eerste volle punt. Geert doet dat prima, krijgt een fijne stelling met een kwaliteit meer. Het blijft echter lastig. Gelukkig volgt de zwartspeler het voorbeeld van zijn clubmakker op bord 4. Ook hij gaat door zijn tijd. We komen voor het eerst op voorsprong. 3-2, teamwinst zit er nog in.

Eruit komen doet die winst helaas niet. Op bord 6 belandt **_Peter_** na een Hollandse opening met zwart in een eindspel met twee pionnen minder. De ongelijke lopers zorgen voor een déjà vu gevoel en doet ook de hoop opflakkeren. In de vorige ronde in Brasschaat wist **_Diederik_** een min of meer vergelijkbare stelling immers zelfs nog te winnen. Zonder konijnenpoot vaart echter niemand wel. Peter redt het uiteindelijk niet. Eindstand 3-3 gelijk.

![foto peter met zijn tegenstander boujmil][foto 5]

## Naspel

Op een bepaald moment zat de 1-5 erin. Voor de tegenstanders wel te verstaan. Brussels staat dan wel laatste in de stand, echt slecht spelen doen ze zeker niet. Dworp liet zich in dit carnavalweekend wel van zijn sportiefste kant zien. Naast het bord, de klokken van de laatkomers werden niet in gang gezet. En op het bord: kolder in de kop en een paard in de gang. Van de ultieme blamage, verliezen, bleven we nipt gespaard. En gelukkig hadden we het behoud al in de vorige ronde veilig gesteld.

[foto 1]: {{ "/assets/images/1617/ni/r10_geert_foto_1.jpg" | absolute_url }}
[foto 2]: {{ "/assets/images/1617/ni/r10_geert_foto_2.jpg" | absolute_url }}
[foto 3]: {{ "/assets/images/1617/ni/r10_geert_foto_3.jpg" | absolute_url }}
[foto 4]: {{ "/assets/images/1617/ni/r10_geert_foto_4.jpg" | absolute_url }}
[foto 5]: {{ "/assets/images/1617/ni/r10_geert_foto_5.jpg" | absolute_url }}
