---
tag: ni
ni_d1_uitploeg: Brussels CC 1
ni_d2_uitploeg: Namur Echecs 2
ni_d3_uitploeg: Brussels CC 3
ni_d4_uitploeg: De Zwarte Dame 2
title: "Dworpse duels op het scherp van de snee"
auteur: Eric,Geert
fotograaf: Peter
date: 2022-03-21 20:00:00 +0100
ni_ronde: "4"
ni_d1_thuisploeg: Dworp 1
ni_d2_thuisploeg: Dworp 2
ni_d3_thuisploeg: Dworp 3
ni_d4_thuisploeg: Dworp 4
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
description: "Dworp 1 kreeg in deze wegens corona uitgestelde vierde ronde de eerste -en in principe- beste ploeg van Brussels voorgeschoteld."
image:
  path: assets/images/2122/ni/r4_lokaal.jpg
draft: false
---
![foto spelers lokaal][foto 1]

**Dworp 1 kreeg in deze wegens corona uitgestelde vierde ronde de eerste –en in principe- beste ploeg van Brussels voorgeschoteld. Zoals in de ontmoeting met het tweede team een tijdje geleden ook hier weer de ellende met de opgefokte Elo. Brussels heeft namelijk de gewoonte al zijn spelers gratis 75 Elo cadeau te doen. Toegelaten is het maar het schiet totaal aan zijn doel voorbij. De maatregel geeft clubs namelijk de mogelijkheid intern met spelers te schuiven. Iedereen evenveel Elo bijgeven, helpt daar natuurlijk niets aan. Maar goed, Dworp is er helemaal klaar voor. Tot de tanden gewapend.**<!--more-->

**En dat geldt ook voor Dworp 2 en 3 die deze zondag cruciale degradatieduels op het programma hebben staan. Een belangrijke ronde dus.**

**Tot slot vecht het vierde team de derby der carnavalsstad uit. Zij krijgen immers de buren over de vloer. DZD staat aan de top van het klassement en doet er natuurlijk alles aan om daar te blijven.**

## Wij willen winnen en walsen alles plat

De spelers van Dworp 1 ruiken duidelijk hun kans. Vooraf hing er enige spanning maar vooral veel concentratie in de lucht. Er werd ook duchtig gevochten voor elk vakje op het bord, geen enkele partij werd snel beëindigd.

Dworp begon uitstekend zij het enigszins verrassend. Serge op bord 1 met wit leek er deze keer volkomen met zijn gedachten bij. Hij speelde een sterke partij en drong  de zwarte stukken op een hoopje op de damevleugel. Vervolgens posteerde hij een sterk paard in het midden van het bord en verbande hij ook nog de zwarte dame naar de damevleugel. In het slotoffensief sloeg hij toe op de koningsvleugel. Althans dat was de bedoeling, ware het niet dat de zwartspeler op zet 38  door zijn vlag ging. Een (te zeldzame) klasseflits van onze man. We staan al 1-0 voor.

Daarna volgden er relatief snel na elkaar drie remises. Kjell met wit op drie had even een vliegje in zijn oog en verloor een kwaliteit in een goede stelling. Met alle pionnen nog op het bord en het loperpaar was dat voor onze man veel minder erg dan men zou denken. De zwartspeler maakte alleszins geen progressie en nam het remiseaanbod van Kjell gretig aan.

Op 2 had Tom het met zwart moeilijk na de opening. Even Tom zelf aan het woord: “Dat heet dan ontsnappen. In het middenspel geeft de computer tot plus 4,7 voordeel voor wit. Gelukkig is hij daarna in tijdnood verloren gelopen. Wel zat er een prachtige winst in voor hem. Ook zelf te zien in een goede dag. Ik kreeg na de partij openingsles van Serge. Hij had op alles gelijk. Over de theorie en een betere verdediging nadien.” We nemen de bluts er graag bij. Remise en de ploeg staat nog steeds voor.

![Serge, Tom, Kjell][foto 2]

Bij Frank op bord 6 met zwart werd een interessante –mij totaal onbekende- opening gespeeld. Ze mondde wel al snel uit in een vervlakkende stelling die voor onze man desalniettemin beter was. Frank had een mooi paard tegenover een geïsoleerde pion. Net niet voldoende voor de winst zo bleek. Het is 2,5-1,5.

Bord 4: de clash der grijze gigantjes. Ik (Geert) vecht met zwart een duel op het scherpst van de snee uit tegen mijn Brusselse evenknie: ongeveer even oud, ongeveer evenveel Elo en allebei een IC-score van 6/7. De witspeler opende niet accuraat waardoor ik snel een goede maar wel hels ingewikkelde stelling kreeg. In al die complicaties raakten we beiden regelmatig de draad kwijt. En zeeën van tijd gingen eraan. De laatste 20 zetten gebeurden dus in TGV-tempo. Ik won een kwaliteit maar diende ze terug te geven om mat te voorkomen. Het daaruit voortvloeiende eindspel stond wel stukken beter voor mij. Oef, slecht voor hartlijders dit. Veel te moeilijk. Het punt is echter binnen en de ploegoverwinning kan ons niet meer ontgaan: 3,5-1,5

Enkel Diederik zat nu nog te knokken aan bord 5 met wit. Maar eigenlijk maakte het niet meer uit, de teamwinst was binnen. Op het eerste gezicht was de stelling nog wel erg onduidelijk. Aangezien geen van beide spelers zin had om tot in de late uurtjes –en het was sowieso al laat- te blijven knokken, werd snel na het vierde bord remise gegeven. Eindstand 4-2. Bravo!

## Dworp 2 op een zucht van het volle pond

Zou het lukken om te winnen tegen Namur 3, laatste in het klassement?

Bernard met wit op 3 viel aan, maar al snel stokte de aanval en in gelijke stelling kwam men remise overeen. Lichtelijk teleurstellend voor ons. 

Welnu, Eddy op bord 1 met wit kreeg Philippe Uhoda als tegenstander (2088 Elo, vroeger nog  meer dan honderd meer). Eddy verloor uiteindelijk een stuk en het werd de gevreesde 0. Het leven op bord 1 kan hard zijn.

Eric met zwart op 4 was ongeveer in dezelfde mate favoriet als Eddy underdog was. Wit speelde wat passief, maar wat later trok hij ten aanval met g4. Hij rokeerde dan maar lang en verloor daar op zet 22 een stuk. Zwart tripleerde met alle zware stukken op de tweede rij. Dat leverde nog een toren op. Mat in 6 had ook gekund. 1,5-1,5 gelijk.

Peter met zwart op 2 speelde een hele lange partij (94 zetten) tegen een ongeveer gelijkwaardige tegenstander. Hij kreeg een lastig eindspel, wit had een gevaarlijke vrijpion. Toen deze het doosje in ging waren er plots winstkansen, die niet werden waargenomen.

Anekdote: daar de zaal vanaf 19 uur niet meer vrij was, werd de partij in het kleine lokaaltje verder gespeeld. Beiden hadden toen nog één minuut op de klok (plus increment). Dit had geen invloed meer op de uitslag: 2-2 tegen een iets zwakkere ploeg.

## Derde ploeg kwam, zag en overwint met forfaitscore!

Het eerste goede nieuws voor deze match in de kelder van het klassement -beide ploegen staan op een degradatieplaats-  kwam er al op zaterdagavond. Het eerste bord van Brussels 3 was ziek en er was geen vervanger beschikbaar. 1-0 voor ons.

Bij Walter met wit op 3 werd de logica gerespecteerd. Het Elo-verschil van 200 punten bleek niet te overbruggen voor zwart. Een vlotte overwinning. 2-0!

Sam met zwart op bord 2 kreeg een Siciliaans vleugelgambiet tegen. Toen de witte aanval stokte nam Sam, met de gezonde pluspion meer, de aanval over via de g- en h-lijn. Een goede overwinning voor de man in vorm. 3-0!!

En Yentl met zwart op 4 bleef niet achter. In het middenspel veroverde hij een stuk tegen twee pionnen, zijn zware stukken drongen binnen. Het duurde nog een hele tijd, maar het resultaat was al lang voorspelbaar.
4- 0!!!

## Burenduel brengt DZD Halle in polepositie

Door een overwinning op Dworp 4 kon de Zwarte Dame dichter bij de titel komen...

Het begon goed voor  Mieke. Ze wist onze Sander met wit op het derde bord te vloeren. Logische overwinning. 0-1 achter.

Mo met zwart op 2 speelde erg goed en won een stuk tegen 2 pionnen en in verloren stelling stelde Geert tweemaal remise voor. De tweede keer ging Mo akkoord. Erg vriendelijk van hem.

Na een wat moeilijke opening met een wat onveilige koning wist Johan met zwart op bord 4 te egaliseren. Het eindspel stond gelijk en het punt werd gedeeld.

Yves met wit op 1 nam vervolgens na enig nadenken remise aan tegen een sterkere tegenstander, ons oud lid Gert -dat waren ze overigens allemaal. Onder Dworpse vlag leverden ze ons allen vele punten op! 

## Naspel

Behoudens overmoed en accidentjes spelen we op 1 mei met de eerste ploeg tegen Pantin 1 voor de eerste plaats en een stek in tweede afdeling. Met nog twee duels tegen de laatste en voorlaatste van het klassement moet dat lukken –geconcentreerd blijven hé mannen. Maar zelfs al gaan we die laatste ronde de boot in en/of struikelen we alsnog in het zicht van de meet: dit seizoen is nu al meer dan geslaagd. #Forza!

Dworp 2 staat nu negende met één punt voorsprong op de nummers 10 en 11 en twee punten marge op nummer 12. Volgende week naar het sterke Sambreville dat met 13 punten tweede staat in het klassement.

Gedeeld achtste tot tiende staat Dworp 3 maar met 1,5 en 5,5 bordpunten meer dan respectievelijk Opwijk 2 en Wachtebeke 3. Deze ploegen verloren beide op verplaatsing met 4-0 forfait. Wat daar van te denken? Gent 7 en Brussels 3 nu op 2 en 3 matchpunten. Dworp 3 wacht nog wel een pittig programma.

En tot slot: proficiat voor de Zwarte Dame, de titel in vijfde afdeling kan hen nog nauwelijks ontgaan. Toch leverde Dworp 4 deze ronde een puike prestatie.

Wie voor het seizoen had gezegd dat team 1 drie ronden voor het einde nog kans maakte om te promoveren en dat Dworp 2 en 3 bovendien nog alle kansen hebben om de degradatie te ontlopen, zou voor gek verklaard zijn. Straffe koffie die hopelijk straf blijft. De harde realiteit gebiedt ons immers te zeggen dat de twee teams ook nog allebei kunnen degraderen en dat Dworp 1 nog drie keer kan verliezen ook. Zoals immers bekend worden de prijzen pas aan de meet uitgedeeld.

[foto 1]: {{ "/assets/images/2122/ni/r4_lokaal.jpg" | absolute_url }}
[foto 2]: {{ "/assets/images/2122/ni/r4_d1_serge_tom_kjell.jpg" | absolute_url }}
