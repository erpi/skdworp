---
description: 'Vrijdag startte het clubkampioenschap. Dit jaar hebben we maar liefst eenentwintig deelnemers die in drie reeksen spelen. Zeven jeugdspelers meten zich voor de eerste keer met de rest van de club.'
tag: kk
kk_ronde: '1'
title: Jeugd haalt meteen uit
auteur: Diederik
date: 2019-10-06 21:00:00 +0100
layout: verslag
excerpt_separator: <!--more-->
image:
  path: 'assets/images/1920/kk/rv1_stelling_mats_1.jpg'
draft: false
---
Vrijdag startte het clubkampioenschap. Dit jaar hebben we maar liefst eenentwintig deelnemers die in drie reeksen spelen. Zeven jeugdspelers meten zich voor de eerste keer met de rest van de club.<!--more-->

We beginnen met Mats die Peter -vorig jaar gedeeld tweede in de eindstand- in het vroege middenspel na enkele mindere zetten van Peter onmiddellijk bij de keel grijpt.

![fen r1bqk2r/3p1p2/p3p2p/2p1P1P1/Pp4nB/bB1P4/2P1N1PP/1R1Q1RK1 w kq - 1 17][stelling 1]

Met het spectaculaire torenoffer van Mats op f7, zeker niet zonder risico’s, ontploft de stelling volledig. De clou is dat de zwarte koning de witte toren niet kan nemen, anders volgt het schaakje g5-g6 met aanval op de dame. Peter hapt naar adem, pakt dan maar een ander stuk en is nadien volledig op verdedigen aangewezen. Eén zetje om het volledig af te maken ziet Mats jammer genoeg niet.

![fen r1bqk2r/3p1R2/p3p2n/2p1P3/Pp3Q1p/bB1P4/2P1N1PP/1R4K1 w kq - 2 20][stelling 2]

20.Tf1! en zwart zou volledig onder de f-lijn-druk bezwijken. Eén mooie variant, die we na de partij bekeken en volledig blijkt te kloppen, is 20... Pf5 21.Txf5! exf5 en nadien 22.Lf7+!!. Ondanks dat zwart dan een toren en loper voor staat, gaat hij onvermijdelijk mat. Peter komt uiteindelijk in de partij goed weg en kan iets later zijn overwicht aan materiaal verzilveren. Toch echt een knappe prestatie van Mats die ook zijn tijd nam om alle varianten goed door te rekenen.

De grootste verrassing van de avond kwam echter van Stijn die tegen Geert in de ruilvariant van het Frans een pion achter kwam en verder ook positioneel slechter stond. Maar Stijn viel een pion aan die Geert slim dacht te verdedigen met zijn dame. Zie stelling hieronder. Stijn nam toch (schijnoffer van de dame) waarna Geert enkele zetten later geforceerd mat ging. Bij de analyse na de partij vond de computer nog een verdediging maar dit maakt de combinatie en afwerking van Stijn niet minder mooi en impressionant. In je eerste ronde tegen de uittredend kampioen winnen, en dan nog met zo’n combinatie, je moet het maar doen. Dikke proficiat Stijn!

![fen r3r1k1/pp1q1ppp/2p5/3p4/2nP1B2/PQ5P/2P1RPP1/4R1K1 w - - 0 21][stelling 3]

21.Dxb7!! Dc8? (21... Pb6 is de enige zet die de stelling nog redt al is het eindspel vermoedelijk ook verloren). Stijn maakt het koelbloedig af met het mooie 22.Dxa8!! waarna zwart onvermijdelijk mat gaat.

Verder speelden ook Jannes, Niels en Felix meer dan verdienstelijke partijen. Ze verloren wel tegen respectievelijk Serge, Tom en Kjell. Gezien het verschil aan niveau en ervaring zeker geen schande. Ik weet zeker dat ze alle drie hebben bijgeleerd. Daar gaat het uiteindelijk om!

 _[de [paringen][1] van het clubkampioenschap vind je [hier][1]]_

[stelling 1]: {{ "/assets/images/1920/kk/rv1_stelling_mats_1.jpg" | absolute_url }}
[stelling 2]: {{ "/assets/images/1920/kk/rv1_stelling_mats_2.jpg" | absolute_url }}
[stelling 3]: {{ "/assets/images/1920/kk/rv1_stelling_stijn.jpg" | absolute_url }}

[1]: {{ "/klubkampioenschap" | absolute_url }}
