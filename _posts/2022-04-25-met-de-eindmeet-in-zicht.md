---
tag: ni
ni_d1_uitploeg: The Belgian CC 2
ni_d2_uitploeg: Wavre 2
ni_d3_uitploeg: Oudenaarde 1
ni_d4_uitploeg: Wavre 6
title: "Met de eindmeet in zicht schakelt Dworp versnelling hoger"
auteur: Eric,Geert
fotograaf:
date: 2022-04-25 20:00:00 +0100
ni_ronde: "11"
ni_d1_thuisploeg: Dworp 1
ni_d2_thuisploeg: Dworp 2
ni_d3_thuisploeg: Dworp 3
ni_d4_thuisploeg: Dworp 4
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
description: "Onze laatste thuismatch van deze nu al geslaagde interclubcampagne. Aangezien Anderlecht in degradatiegevaar verkeert, hadden ze zich vorige ronde flink versterkt."
image:
  path: assets/images/fb/fb_post_12.jpg
draft: false
---
**Onze laatste thuismatch van deze nu al geslaagde interclubcampagne. Aangezien The Belgian in degradatiegevaar verkeert, hadden ze zich vorige ronde flink versterkt. Te vrezen viel dat dit ook tegen ons het geval zou zijn. En inderdaad, we trokken enigszins bleek weg toen we de namen van de spelers op het wedstrijdblad zagen. Dit was zonder meer de sterkste ploeg die we dit seizoen partij gaven. Een gelijkspel was altijd wel OK om volgende week voor de titel te spelen. Maar toch. De zes van team 1, mes tussen de tanden, wisten meteen wat hen te doen stond.**<!--more-->

**Dat gold in nog sterkere mate voor Dworp 2 en 3 die in vierde het degradatiespook stilaan definitief knock-out moeten slagen. Vooral het tweede team kreeg het niet bepaald cadeau, op bord 1 mocht Eddy het alweer tegen een bijna 2200-er opnemen. En voor Dworp 3 is het behoud, mits winst, zo goed als verzekerd.**

**Wegens twee forfaits had Dworp 4 al voor aanvang minstens een gelijkspel tegen het zesde team van Wavre. Winst zat er dus zeker in.**

**Knokken heeft iedereen gedaan. Ten bewijze: op 18 partijen eindigde er geen enkele onbeslist. Het was winnen of verliezen. Bewonderenswaardig Dworp!**

## Bloed, briljante invallen, zweet, tranen en... oef! gelukt

Met supersub Gaston op bord 6 wisten ze bij Anderlecht ook meteen dat ze het behoud in derde niet cadeau gingen krijgen. Met zwart kreeg Gaston al van in de opening enige dreigingen. De witspeler raakte nooit echt in het spel en uit de greep van onze man. Gaston won een pion, een kwaliteit en daarna kon de Anderlechtenaar nog wat spartelen om het uiteindelijk maar op te geven. 1-0, een goed begin. Nog twee punten te gaan.

Voor een tweede punt zorgde Serge op bord 1 met wit. De man uit Anderlecht dacht lang en zorgvuldig na maar kon toch niet beletten dat Serge een krachtig pionoffer midden het bord kon placeren. Zeer sterk gespeeld, zwart raakte wel uit de omknelling maar ten koste van een vol stuk. Dat gaf ons topbord niet meer af natuurlijk. Knap gedaan en jawel al 2-0.

Maar dan liep het flink fout en wel op het derde en vierde bord. Ook al speelde ik (Geert) op 3 met wit, ik raakte geen hout. Steeds in het defensief en op achtervolgen aangewezen, geraakte ik meer en meer verstrikt in de omknelling. Zonder enig tegenspel eraf gezet, weinig tot niets gezien. Een off-day, goed voor mijn eerste IC-nul. Anderlecht slaat terug 2-1.

En ook Diederik op vier met zwart redde het niet. Hij leek wel aanval te hebben –en dat was ook zo- maar dat gold evenzeer voor de witspeler. De zwarte koning stond op de tocht in het midden van het bord en dat is meestal geen goed nieuws. Ondanks hard denken en een grote inzet, redde onze man het niet. 2-2, alles ligt weer open.

Gelukkig kwam er snel hierna goed nieuws. Frank op 5 met wit had een paard en toren plus een geïsoleerde pion tegen een toren en loper. Dat lijkt niet helemaal koosjer en zijn tegenstander stelde bovendien remise voor. Moeilijk moment. Maar aangezien Tom op 2 niet al te fris stond, kon onze man het aanbod niet aannemen. Gelukkig speelde Frank het eindspel superieur, hij posteerde zijn koning prima en drong uiteindelijk met zijn toren de zwarte stelling binnen. Over en uit, 3-2 en dus minstens gelijkspel. Op 1 mei spelen we voor de titel en de promotie!

Dat was ook voor Tom, op 2 met zwart een hele opluchting. Want zijn stelling was nooit fris. We laten hem even zelf aan het woord: “Mijn slechtste partij van het seizoen. Met voorsprong. Meer fouten gemaakt en blunders gedaan dan in alle andere partijen samen. En toch, na zet 50 Td3? is de stelling volledig in evenwicht. Ik was 50...g5 van plan, wat ik normaal à tempo zou spelen tot ik zag dat ik een simpel valletje kon spannen dat op niets trok. De concentratie was niet top. En toch zou ik het bij een andere dan 3-2 stand op zet 50 niet laten liggen hebben, met die stand van de klokken. Dus, volgende week: herpakken!”

That’s the spirit. Eindstand 3-3, en ook Anderlecht was daar content mee.

## Dworp 2 levert zwaar gevecht tegen ergerlijk sterke tegenstander

Wat gevreesd werd geschiedde. Waver kwam met een ijzersterke ploeg, met de volgende Elo in april 2022:  2140, 1990, 1941 en 1522. Deze laatste, een jeugdspeler, had 49 Elo gewonnen. Ergerlijk en geen geluk voor ons.

Ik (Eric), op bord 4, sloeg met zwart een pion op b2. Computeranalyse bewees dat dit een misser was. Direct nadeel en wit buitte het goed uit. Als eerste van de hele zaal er af, ik had veel goesting om naar huis te gaan. Beschaamd.

Peter met zwart op 2 verloor een kwaliteit, vocht nog lang door, maar een invasie van de drie zware stukken op de damevleugel werd hem fataal.

Onze arme Eddy met wit op 1 kreeg voor de zoveelste maal een zeer sterke tegenstander. Zwart won materiaal en gaf wit weinig kans.

Bernard met wit op 3 wist te winnen. Zwart sloeg  een remisevoorstel af en deed onmiddellijk een slechte zet. De witte toren veroverde de zevende rij en zwart moest een pion inleveren voor wat tegenspel. De witte verbonden vrijpionnen op de damevleugel bleken te sterk. Een belangrijk bordpunt!  Proficiat, Bernard!

1-3 verloren dus, 11de in het klassement en twee matchpunten achter op onder meer Pantin. We moeten in elk geval winnen in de laatste ronde. Zelfs een testmatch is nog mogelijk. Forza!

## Dworp 3 haalt zwaar uit, behoud in vierde verzekerd!

Tegen Hanske de schaker Oudenaarde was winst absoluut noodzakelijk. Deze ploeg had al tien matchpunten bijeengesprokkeld, knap voor min-1800 Elo gequoteerden -er zat een 4-0 forfaitzege bij, maar toch.

Walter met zwart op 2 gaf het goede voorbeeld. Een vlot winstpartijtje.

Yentl met zwart op 4 veroverde een kwaliteit, met behoud van initiatief. Een penning op de d-lijn bezegelde wits lot.

Sam met wit op 1 veroverde al gauw het initiatief, uiteindelijk mondde dat uit in twee torens op de zevende rij, tegenover twee zwarte torens in de beginstelling. Ook andere voordelen (2 pionnen!) waren aanwezig. De tegenstander kreeg geen kans meer.

En ook Filip met wit op bord 3 won. Lange tijd gelijk, maar het begon er steeds beter uit te zien. Logische winst van de sterkste!

Prachtige 4-0 winst dus. Alleen mathematisch is Dworp nog niet zeker van het behoud: Gent 7 degradeert, Wetteren 3 moet nog naar de kampioen en Brussels 3, met een matchpunt minder dan wij, moet nog Aalst partij geven.

## Dworp 4 wint met vier bros en is zeker zevende

In deze ontmoeting stond er niet veel meer op het spel. In de vooravond vernamen we dat Waver 6 maar met twee spelers zouden aantreden. Onze eerste twee borden kregen nationale en internationale Elo van respectievelijk 1200  en 1250 voorgeschoteld.

De partij van Matthias met zwart op bord 2 was best wel interessant, tot de zwarte loper de witte dame won (op dezelfde diagonaal met de witte monarch).

Even later won ook Niels met wit op bord 1. Hij was niet tevreden over zijn partij, maar was toch te sterk voor zijn opponent.

4-0 winst derhalve, well done! Dworp wordt zo minstens zevende in de eindklassering.

## Naspel

Tot voor deze tiende ronde liet Dworp 1 amper vijf verliespartijen optekenen. Daar doen we er nu in één keer drie verliespartijen bij. Tot zover het slechte nieuws. De euforie is er niet minder op. Want het fantastisch goede nieuws is dat we, door het verlies van Patin in Gent, nu eerste staan in het algemene klassement! En een historische tweede stek in derde afdeling kan niemand ons nog afpakken. Top! Bovendien hebben we op 1 mei aan 3-3 genoeg om de titel te pakken.

Volgende week in Elsene spelen Dworp 1, 2 en 3 tegen Pantin. Een mini-volksverhuizing met inzet. Al wordt het voor Dworp 2 een aartsmoeilijke karwei. Winnen is alleszins een must. Dan heeft Dworp 3 betere papieren, eigenlijk kan er voor hen niets meer misgaan.

Wat wordt het volgende week? Rouwstemming wegens een gemiste titel en een degradatie? Of een fijn feestje wegens promotie naar tweede en twee teams die in vierde blijven? Of iets tussen de twee? Only time will tell. In ieder geval: dat we tot de laatste ronde kunnen blijven spelen voor promotie en tegen degradatie is onverwacht en meer dan cool. Super, jongens!
