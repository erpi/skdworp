---
title: Debutantentornooi Wachtebeke 
tag: varia
date: 2020-10-18 20:00:00 +0100
auteur: Diederik
description: "Jules, Mateo en Aaron keken er enorm naar uit en ik samen met hen."
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
image:
  path: 'assets/images/2021/medailles_wachtebeke_fb.jpg'
draft: false
---
Wat de verplichte corona-introductie betreft kunnen we het kort houden: (1) de organisatie heeft mijn inziens uitstekend werk verricht om alles zo veilig mogelijk te laten verlopen en (2) Jules, Mateo en Aaron keken er enorm naar uit en ik samen met hen.

In totaal waren er 37 deelnemers: 15 voor stap 1 en 22 voor stap 2. Onze drie schakers zitten op de grens van hun stap en dat was zichtbaar in de voorronde. Jules en Aaron wonnen hun reeks met het maximum van de punten. Mateo was tweede in zijn reeks met 3 uit 4. Iedereen op schema dus.<!--more-->

In de finale was het super spannend. Mateo speelt heel snel maar maakt hierdoor meer fouten, een fase waar veel jonge spelers door moeten. Enkel tijd en veel spelen zullen hier verandering in brengen. Dat komt dus wel in orde!

Jules daarentegen speelt heel rustig maar komt hierdoor soms in tijdnood met enkele thrillers tot gevolg. Tot twee keer toe heeft hij zijn tegenstander mat gezet met slechts een tiental resterende seconden op de klok. Vooral de laatste mat in het midden van het bord was zeer scherp gezien! 

![Aaron, Jules en Mateo met hun medaille rond de hals][foto 1]

Aaron tenslotte volgt vooral het tempo van zijn tegenstander. Wanneer die snel speelt, doet hij dat ook. Dat dit niet zonder risico is, bleek duidelijk in de finale waar hij door te snel te spelen in een variant op herdersmat liep (combinatie paard en dame in plaats van loper en dame). Maar ok√©, dat is leergeld en daar gaat het tenslotte om. Zijn andere twee partijen won hij wel vlot en zo snaaide hij de zilveren medaille weg in stap 2. Op 22 deelnemers is dit toch een hele mooie prestatie. Proficiat en op naar stap 3!

Jules en Mateo moesten het in hun finale onderling uitvechten en Mateo versloeg Jules op een mooie manier, maar moest zich in de andere twee partijen gewonnen geven (al was dit vooral opnieuw door te snel te spelen). Jules won zijn andere partijen wel met als eindresultaat: Jules goud en Mateo brons! En ook zij proficiat en op naar stap 2!

_[Resultaten vind je op de websites van [KBSB][2] en [Pluspion Wachtebeke][1]]_

[foto 1]: {{ "assets/images/2021/medailles_wachtebeke.jpg" | absolute_url }}
[1]: https://depluspion.jouwweb.nl/debutantentoernooi
[2]: https://www.frbe-kbsb.be/sites/manager/GestionSWAR/SwarResults.php
