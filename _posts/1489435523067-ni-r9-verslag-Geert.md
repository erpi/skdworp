---
_id: 63a066e0-0828-11e7-9207-01a5b35c40b5
tag: ni
ni_thuisploeg: Brasschaat 2
ni_uitploeg: Dworp 1
ni_ronde: '9'
kk_ronde: ''
title: 'Vechtlust, kampzwijnen en een konijnenpootje'
author: Geert
verslag: "## Vooraf\r\n\r\nNiet minder dan definitieve zekerheid over het behoud in derde afdeling is de inzet vandaag. Eerst wel een aardig eindje autorijden naar grensgemeente Brasschaat. Een stevige club die volop profiteert van zijn ligging om sterke Nederlandse schakers te recruteren. Helemaal gerust waren we er dus niet op. Want ondanks zijn lage klassement is het tweede team van Brasschaat geen zwak broertje.<!--more-->\r\n\r\n## De ontmoeting\r\n\r\nDeze keer konden de stukken op bord 4 al snel terug de doos in. Met wit verloor **_Geert V._** helaas vrij kansloos. Verdomme, het kneusje van de ploeg. Verrast in de opening om vervolgens in een zuivere wildwest terecht te komen met een witte koning in het midden versus een slecht ontwikkelde zwarte stelling. Helaas is de zwarte dame dodelijk efficiënt. In combinatie met een onzuiver rekenende witspeler zorgt dit al snel voor een eerste (en naar achteraf bleek gelukkig enige) nul. De goei staan 0-1 achter.\r\n\r\nAl leek het erop dat mijn zwakke spel de anderen nog meer motiveerde om het onderste uit de kan te halen. Op bord 5 heeft **_Frank_** er duidelijk zin in en **_Kjell_** had weer een goed voorgevoel. Het resultaat? Een bizar spelletje schaak waarin Frank op het eerste gezicht niet over de beste papieren beschikt. Schijn bedriegt, zijn stelling wordt beter en beter met actief stukkenspel tegen een pion. En plots geeft de tegenstander een  stuk weg en klaart de hemel helemaal op. Het eerste volle punt van Frank sinds februari 2016! De stand is weer gelijk. 1-1\r\n\r\n**_Serge_** op bord 1 heeft al vanuit de opening een keurige stelling met een pion meer –tegen een jongetje van 13, weliswaar met 2.150 Elo. Even later wint Serge nog een tweede pion. Tegelijk dreigt de tegenstander wel de dame in te sluiten. Omdat we de punten broodnodig hebben, doet Serge een dappere poging om drie keer dezelfde stelling te vermijden. Hij offert warempel zijn dame tegen stuk en toren! Maar in hoge tijdnood van de Brasschatenaar kiest ons eerste bord toch maar eieren voor zijn geld. Remise. Goed geprobeerd! 1,5-1,5. Het blijft spannend.\r\n\r\nOp bord 2 heeft Kjell met wit wel een pion minder maar hij heeft duidelijk compensatie. De zwartspeler staat totaal onderontwikkeld en Kjell heeft goeie kansen, vooral ook omdat de Brasschatenaar in hoge tijdnood geraakt. Uiteindelijk maakt onze man het zeer koelbloedig af. Oef! We komen voor het eerst op voorsprong. 1,5-2,5. Nog een punt te gaan.\r\n\r\nDe man van de match zat in Brasschaat ongetwijfeld aan bord 6. **_Diederik_** had de pech tegen een telg uit het roemrijke geslacht der Beukema’s te moeten spelen. Diederik knokt voor wat hij waard is maar verliest toch twee pionnen. Torens eraf en nog een waterkans op remise in een eindspel met ongelijke lopers. Maar dan! Het wonder is geschied. De jonge Beukema wil absoluut winnen en krijgt het deksel alsnog op de neus. Weinig ‘beuke’ en veel ‘ma’ roepen dus… Game, set en match. Diederik is matchwinnaar, dank zij hem is behoud in derde een zekerheid. 1,5-3,5. Waar is da feestje? Hier is da feestje!\r\n\r\nOndertussen had voorzitter **_Eric_** **_Geert M._** op bord 3 wel gesommeerd om door te spelen. Dat was nodig gezien de dubieuze stelling van Diederik. En ook omdat Geert gewoon heel goed staat, weliswaar met een pion achter maar wel met veel druk. Geert M. slaagt erin de torens op de tweede lijn te krijgen en zijn pion terug te winnen. Eenvoudig uitmaken, is er wel niet bij en dus is remise een logische uitslag. Eindstand 2-4 voor de goei. Opdracht volbracht.\r\n\r\n## Naspel\r\n\r\nHet heeft er een tijdlang slecht uitgezien in het verre Brasschaat. Maar ‘elk nadeel heb se voordeel’ en na de catastrofe op bord 4 kreeg het hele team vleugels. Dat gecombineerd met een konijnenpoot –hadden we in deze competitie nog niet al te vaak bij- zorgde voor een puik resultaat tegen een op papier evenwaardige tegenstander (Elo-gemiddelde 1960, wij 1954). Degraderen kan niet meer. In de laatste twee ronden staan de laatste (Brussels) en nummer 8 (Wetteren) uit de stand op het programma. De toekomst oogt zonnig!"
stelling_fen: 8/3B4/pp6/2b2pp1/P1K2k1p/5P1P/8/8 b - - 0 1
stelling_titel: ''
stelling_wit: Diederik
stelling_zwart: Beukema
stelling_uitleg: ''
stelling_oplossing: >-
  39  … - g4?! Een gewaagde zet maar nog geen man overboord.  40 fxg4 – Kg3  41
  Lxf5 – Kxh3  42 g5+ – Kg3  43 a5 – Le3? (De beslissende fout, Ik dacht dat ik
  na a5 reeds gewonnen stond maar Le7 is nog remise, wat in de nabeschouwing
  niemand gezien heeft, de machine (en de waarheid)  kan hard zijn. Het verschil
  is subtiel en zeker de moeite om na te spelen.  44 g6! (vanaf nu is het spel
  van wit perfect, enige precisie is nog vereist)  44 … - b5+  45 Kd3! (enige
  winnende zet)  45 … - Lh6  46 Lc8 – Kf4 (nog een verdienstelijke poging om
  remise te houden)  47 Lxa6 – Ke5  48 Lc8! (opnieuw de enige zet ipv het
  evidente maar foute Lb7 en promotie is nu onvermijdbaar) 1-0
date: '2017-03-13T20:05:23.061Z'
layout: verslag
excerpt_separator: <!--more-->
---

