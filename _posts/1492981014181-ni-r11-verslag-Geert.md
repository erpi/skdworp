---
_id: 614d2e00-2867-11e7-8592-dd4afdea08e8
tag: ni
ni_thuisploeg: Wetteren 2
ni_uitploeg: Dworp 1
ni_ronde: '11'
kk_ronde: ''
title: Onverwacht vlotte overwinning sluit zorgeloos seizoen af
author: Geert
verslag: "## Vooraf\r\n\r\nAlweer de laatste ronde van het IC-seizoen 2016-2017. De tegenstander vandaag, Wetteren II, is een stevig ploegske. En uitgerekend tegen ons, kwamen ze dan nog wat straffer voor de dag dan gewoonlijk. Wij van onze kant moesten **_Kjell_**, onze sterkhouder op bord 2, missen en traden dus enigszins verzwakt aan. En zeer ontspannen. Ook deze ronde is punten halen immers bijzaak. Gered zijn we al. Een luxepositie waarin ook Wetteren 2 zich bevindt.<!--more-->\r\n\r\n## De ontmoeting\r\n\r\nDoorgaans heeft **_Serge_** op bord 1 als eerste gedaan. Dat was deze keer niet anders. Met zwart houdt hij de stelling lange tijd zo goed als symmetrisch. Dat mondt uit in een grote afruiloperatie en die draait uiteindelijk in zijn voordeel uit. Al blijkt een pluspion met ongelijke lopers wel niet te volstaan voor de winst. Opdracht volbracht, de bordjes hangen nog in evenwicht. 0,5-0,5.\r\n\r\nDan volgt **_Geert V._** op bord 3. Eveneens met zwart in een redelijk tamme opening. Daarin denkt de jonge Wetterenaar via een pionoffer een aanval te kunnen fokken. Dat valt tegen. Zwart staat wel gedrongen en defensief maar heeft het loperpaar en een pion meer. Secuur verdedigen blijft aangewezen en voor een keertje pak ik het kalm en volwassen aan. Na een blunder van wit in hoge tijdnood is de volle buit binnen. 0,5-1,5 voor de goei.\r\n\r\n‘Mister 90%’ (tot voor deze ronde 4,5/5) **_Diederik_** op bord 5 staat met zwart ook in Wetteren vanuit de opening erg goed. Wit offert/blundert een pion en komt er daarna niet meer aan te pas. Hij verliest een tweede pion, dan de kwaliteit en vervolgens een volle toren. Het lijkt alsof het vanzelf speelt. Schijn bedriegt, het is gewoon grootste onderscheiding (5,5/6!). 0,5-2,5 voor ons.\r\n\r\nOp bord 4 lijkt **_Frank_** stilaan zichzelf terug te vinden. Met wit krijgt hij een Franse opening tegen. Daarin voelt de tegenstander zich een beetje onwennig –waarom speelt hij het dan? Lange tijd gaat het gelijk op, er worden wat stukken geruild en in hoge tijdnood offert de man uit Wetteren min of meer gedwongen een kwaliteit. Fouten mag zwart in deze stelling niet maken en Frank blijft dan ook precies spelen. Zo haalt hij het volle pond binnen. Knap, want onverwacht zijn we zo al zeker dat we de match winnen. 0,5-3,5 voor de goei!\r\n\r\nEn dan begint het lange wachten. Voorzitter **_Eric_** krijgt met wit een Wolga-gambiet tegen en –eigen ervaring- dat is, ondanks het pionvoordeel, lastig spelen. Eric ontwijkt echter vakkundig alle wolfijzers en schietgeweren. Helaas, op het moment dat hij kan oogsten, gaat het licht uit. De witspeler mist verschillende goeie kansen om dan te eindigen met een paard tegen twee verbonden vrijpionnen. Helaas, driewerf helaas, het paard spit Delft onder… Wetteren mildert tot 1,5-3,5.\r\n\r\nTot slot speelt **_Geert M._** op bord 2 met wit een dijk van een partij tegen een sterke tegenstander. De stelling gaat lang gelijk op. Zwart weigert twee keer remise –vermoedelijk terecht. Er worden stukken geruild en de partij mondt uit in een paardeindspel. Moeilijk, moeilijk, moeilijk want het zwarte paard is positioneel toch ietwat superieur. Geert laat zich echter niet uit zijn lood slaan, blijft koelbloedig en het is eerder zwart die minder goed voortzet. Uiteindelijk kiest hij eieren voor zijn geld en aanvaardt het derde remiseaanbod. Eindstand 2-4 voor ons. Exquis!\r\n\r\n## Naspel\r\n\r\nEr zijn zo van die dagen. Wetteren was vandaag Elo-gewijs één van de betere teams uit de afdeling. Welnu, ze raakten geen hout… Eerlijk is eerlijk: eigenlijk had het deze keer 1-5 voor ons moeten zijn. Vrijwel op elk bord liepen we er los over. En zo kunnen we dit seizoen waardig besluiten met een mooie overwinning en een zevende plaats in de rangschikking. Mits wat geconcentreerder spelen en wat meer Diederik eindigen we volgend jaar zeker nog een paar plaatsjes hoger. Iedereen bedankt, het was een fijn seizoen. Op naar IC 2017-2018!"
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
date: '2017-04-23T20:56:54.178Z'
layout: verslag
excerpt_separator: <!--more-->
---

