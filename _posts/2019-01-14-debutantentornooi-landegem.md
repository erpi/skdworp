---
title: Debutantentornooi Landegem
layout: verslag
tag: varia
excerpt_separator: "<!--more-->"
date: 2019-01-14 20:00:00 +0100
author: Diederik
stelling_fen: ''
stelling_titel: ''
stelling_wit: ''
stelling_zwart: ''
stelling_uitleg: ''
stelling_oplossing: ''
image:
  path: 'assets/images/1819/jannes_landegem.jpg'
draft: fase
---
Het was een tijdje geleden, maar zaterdag lukte het eindelijk om nog eens met een Dworpse delegatie naar een jeugdtornooi te gaan. Niels, Sander, Mathias en Jannes tekenden present in Landegem.

In tegenstelling tot de welbekende jeugdcriteria was dit tornooi veel laagdrempeliger. In de eerste plaats omdat er slechts 7 partijen werden gespeeld tussen 13 en 17 uur, maar vooral omdat de spelers werden ingedeeld op basis van niveau (stap 1, 2 of 3) in 3 reeksen. Na de eerste 4 ronden (Zwitsers systeem) startte de finalefase: in elke reeks werden de deelnemers op basis van hun score ingedeeld in poules van 4 spelers en moesten nog eens 3 partijen worden gespeeld.

Niels, Sander en Mathias draaiden goed mee in de stap-3-reeks en eindigden na 4 ronden ongeveer in de middenmoot. Niels kon vervolgens zijn vierkamp winnen na onder meer winst tegen Sander, die in dezelfde finalegroep zat en tweede eindigde. Matthias speelde in zijn finaleronde een poule hoger en dat was moeilijker. Hij eindigde daar met 1/3.

Over naar Jannes in de stap-2-reeks. Zijn eerste echte jeugdtornooi, dus bescheiden verwachtingen waren op voorhand de boodschap. 3 Ã  4 punten op 7, dat zou een mooi resultaat zijn. Jannes had echter andere plannen, nam een raketstart met 4 op 4 en kwam zo in de hoogste finalepoule terecht! Daar speelde hij opnieuw verdienstelijk en scoorde 1/3 wat hem de zilveren medaille opleverde. Een hele mooie prestatie gezien de 34 spelers in zijn reeks!

![Jannes met snoepzak en zilveren medaille om de hals][foto 1]

Nog een laatste woordje over de organisatie. Die was top! Het werd een zeer aangename schaaknamiddag met onder andere voor de deelnemers een tombola bij elke ronde. Iedereen kreeg een medaille en ook elke club werd bedankt voor hun aanwezigheid met een kleine attentie. Waarvoor dank!

In Oost-Vlaanderen organiseren ze een vijftal dergelijke tornooien per jaar en de volgende editie is op 2 maart (Chesspirant - Lokeren). Hopelijk lukt het om opnieuw met een delegatie af te zakken.

_[alle uitslagen vind je op de [site van Vrijschaker Landegem][1]]_

[foto 1]: {{ "assets/images/1819/jannes_landegem.jpg" | absolute_url }}
[1]: http://www.vrijschaker.be
