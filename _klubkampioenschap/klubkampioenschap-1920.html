---
title: Klubkampioenschap 2019 - 2020
beginjaar: 2019
permalink: /klubkampioenschap/
tempo: 1u30 + 30 sec per zet
message: geen kampioen dit jaar, resterende partijen werden niet meer gespeeld
---
<p><b>Aanvang</b> partijen om 19u30. Alle <b>klokken</b> worden ten laatste gestart om 19u45. Bij afwezigheid van de tornooileider is het de verantwoordelijkheid van de oudste aanwezige deelnemer om de klokken te starten (Walter > Bob > Eddy > Eric > Geert > …)</p>
<p>Overwinning één punt; remise een half punt; verlies of forfait geen punten.</p>
<p>Het kampioenschap is door het aantal deelnemers ingedeeld in een voorronde (3 reeksen) en een eindronde (3 reeksen).</p>
<p><b>Voorronde</b></p>
<ul><li>Indien 2 of meer spelers in een voorrondereeks hetzelfde puntentotaal hebben, worden ze gerangschikt op basis van onderstaand <b>scheidingssysteem</b>. In volgorde:<br>
1. onderling resultaat<br>
2. Koya (d.w.z. puntentotaal tegen tegenstanders die minstens 50% haalden)<br>
3. aantal overwinningen<br>
4. Sonneborn-Berger<br>
5. Eloprestatie</li>
<li>Voor het berekenen van de <b>Eloprestatie</b> worden de Elocijfers van de KBSB bij aanvang van het tornooi gebruikt. Niet geklasseerde spelers krijgen een fictieve Elo van 1150.</li>
  <li>De scheidingspunten worden berekend met behulp van het programma SWAR. De tussenstand op de <b>website</b> is <b>geen officiële tussenstand</b> want ze houdt geen rekening met scheidingspunten.</li>
<li>De resultaten van een speler die niet de helft van zijn partijen speelt, worden <b>niet geschrapt</b>.</li>
<li><b>Extra speeldagen</b> om partijen vooraf te spelen of uitgestelde partijen in te halen: 1 november, 3 januari, 24 januari</li>
<li>Alle partijen dienen ten laatste op <b>31 januari</b> gespeeld te zijn.</li>
</ul>
<p><b>Eindronde</b></p>
<ul>
<li><b>Samenstelling</b> reeksen:<br>
De 21 deelnemers worden na de voorronde verdeeld over 3 eindreeksen van 7 spelers.<br>
De 2 eerste spelers van elke voorrondereeks gaan naar de A-eindreeks.<br>
De 2 laatste spelers van elke voorrondereeks gaan naar de C-eindreeks.<br>
De beste 3de van de voorrondes gaat naar de A-eindreeks, de zwakste 5de gaat naar de C-eindreeks.<br>
Alle andere spelers gaan naar de B-eindreeks.</li>
<li>Om te bepalen welke “<b>derden</b>” uit de voorronde naar de A- of B-eindreeks gaan en welke “<b>vijfden</b>” naar de B- of C-eindreeks, worden de spelers geordend met behulp van onderstaand scheidingssysteem. In volgorde:<br>
1. het puntentotaal in de voorronde<br>
2. de Eloprestatie van de voorronde</li>
<li><b>Extra speeldagen</b> om partijen vooraf te spelen of uitgestelde partijen in te halen: 17 april, 5 juni, 19 juni</li>
<li>Alle partijen dienen ten laatste op <b>30 juni</b> gespeeld te zijn.</li>
</ul>
